################## FORSIDE #########################

Hvor kommer juletreet fra? 
Skikken med juletre stammer opprinnelig fra tidligere Vest-Tyskland i første halvdel av 1500-tallet. 
Det første juletreet kom til Norge i 1822 og ble pyntet i Christiania. Juletreet skal etter tradisjon,
være et eviggrønt tre og symbolisere "Det evige liv." Som regel brukes gran eller furu som juletre.

Hvert år siden 1947 har Oslo gitt et juletre i gave til London, som et takk for hjelpen under annen verdenskrig. Juletreet tennes på Trafalgar Square den første 
torsdagen i desember. Treet står til 6. januar.

Hvorfor feirer vi jul på feil dag?
Men vent litt der! Hvis Jesus ble født 25. desember, så er det jo merkelig at vi feirer jul 24. desember? Sannheten er at Norge, sammen med de andre nordiske landene,
feirer jul på «feil» dag. I dag er vi ganske enige om at en ny dag starter ved midnatt, men før det mekaniske uret ble oppfunnet, anså nordboerne at en ny dag startet 
ved solnedgang. Derfor feirer vi jul kvelden før 25. desember i vårt avlange land.

Hvor bor julenissen?
La oss være helt ærlige: Vi har alle spurt oss om julenissen virkelig finnes. Og det naturlige oppfølgingsspørsmålet? Hvor bor i så fall julenissen?!
Finnene er bombesikre på at julenissen bor på fjellet Korvatunturi, alternativt i byen Rovaniemi, som er mye enklere å besøke. Danskene er på ingen måte enige. 
De mener julemanden bor på Grønland. Svensker og nordmenn er derimot ikke like opptatt av å bestemme hvor julenissen hører hjemme. Det aller viktigste er tross
alt at han kommer med sekken full av gaver!

Hva betyr advent?
Når julen kommer, er det en selvfølge at adventsstaken står fremme. Advent er latin og betyr «ankomst», men kunne like gjerne betydd «fire lange uker til julaften».
Men hvorfor feirer vi advent? Som dere allerede vet, feirer vi jul for å hylle Jesu fødsel, og advent er enkelt og greit en nedtelling til den store dagen!

###########################################





Før kristendommen:

Ordet jul kommer fra norrønt jól, som var en hedensk høytid for å feire midtvinterdagen i Norden. 12.januar, for øvrig.

Julebukken stammer fra gamle hedenske feiringer av guden Tor, og slakting av geiter - og å minnes de døde. 
Man skulle gjerne kle seg i skumle klær, eller klær etter folk som hadde dødd.

Misteltein er kanskje den eldste norske juleskikken du kan følge. Det er basert på myten om at Balder ble drept av en pil av misteltein, 
hans mor - Frøya - gråt så hvite bær som gjorde ham frisk igjen. Hun hengte så opp mistelteinen og velsignet den slik at alle som gikk 
under den skulle få et kyss. Så det er så absolutt ingen amerikansk skikk....

Julenissens reinsdyr er basert på Odins hest Sleipnir. De amerikanske navnene du kanskje kjenner stammer fra et dikt i 1823 
(A visit from St. Nick av Clement Moore). Rudolf kom ikke med før i 1939. Da som reklame for butikken Montgomery Ward.

##########################################################
ETTER KRISTENDOMMEN FAKTA 
##########################################################

Fra gammelt av var det 20 dager med jul. På den 20. skulle man gå fra rom til rom og jage ut julen med bjørkeris.

Gavegivingen er ikke basert på tre vise menn. Det står ingenting i bibelen om tre vise menn, kun om tre gaver. 
Basisen for gavegivingen er nok den romerske religiøse festen, Saturnalia hvor venner ga hverandre gaver. 
Datoen for det var for øvrig 17.desember, og varte i syv dager hvor man på den siste dagen byttet gaver...

Julenissen er en blanding av flere hedenske og kristne figurer. Blant annet St.Nicholas (Nikolas av Myra (Tyrkia)),
Odin/Wóden, den keltiske Holly King, Sinterklaas, tomter/nisser og mye annet.

Skal man bruke Bibelen som sannhetsbevis for når julen egentlig er så er det mest sannsynlig i mars. 
I tillegg tror man at fødselen til Jesus skjedde i år 6.

Datoen vi feirer julen på ble bestemt av biskop Liberius av Roma i år 354.

Den eldste julesangen man vet om er Jesus refulsit omnium fra det 4.århundret. Den ble skrevet av St.Hilarius av Poitiers.

Juletrær er for øvrig en ganske ny skikk. Det første nedskrevne man vet om er et juletre i Riga i Latvia. 
Et tre ble tatt inn i byens torg, pyntet og så brent. Året? 1510.

Mange kristne nasjoner hadde forbud mot juletrær helt fram til 1640. Bakgrunnen var et det var en hedensk skikk som sannsynligvis 
stammer fra Egypt hvor man tok kvister/grener inn i huset rundt det som var vintersolverv.

Luciadagen er en dag som baserer seg den hellige Lucia fra Siracusa på Sicilia. Den ble innført i Sverige på slutten av 1800-tallet, 
og feires ikke i katolske land.

Det var den amerikanske forfatteren Washington Irving som fant på at julenissen fløy oppe i skyene for å levere gaver. 
Han er kanskje mest kjent for The Legend of Sleepy Hollow og Rip Van Winkle. Historien med julenissen i lufta er fra novellesamlingen The Sketch Book of Geoffrey.

De første innendørs juletrærne dukket opp noen hundre år senere i Tyskland. Etter at dronning Victoria giftet seg med Prins Albert 
i 1840 ble tradisjonen innført i England, og senere USA.

De første julekortene dukket opp i 1843. I London. De ble laget for å selge frimerker.

Den julenissen vi forbinder med jula nå ble ikke laget av Coca-Cola, men ble skapt av tegneren Thomas Nast i 1860 i Harper's Weekly.

Jul var forbudt i mange amerikanske byer lenge. De puritanske protestantene mente det var en menneskeskapt dag, og ikke en hellig en. 
Ikke før 26.juni i 1870 ble jula en offisiell høytid i USA. I Oklahoma ble ikke jul en lovlig høytid før i 1907.

Det som regnes som verdens største julegave er en liten statue utenfor New York... USA fikk den av Frankrike i 1886.

Hvorfor får vi gaver på julaften?
Da jesus ble født var han den store gaven, meningen er at vi skal vise takknemlighet og neste kjærlighet ved å gi gaver videre

Det å brygge øl til jul var pålagt i gamle norske juletradisjoner.

Tenningen av lys i forbindelse med jul stammer nok fra jødiske hanukká.

Enkelte hevder at tradisjonen med pepperkakehus stammer fra eventyret om Hans og Grete, og heksas godterihus. I Tyskland kalles husene ofte for Hexenhaüsle.

Jingle Bells var egentlig en sang skrevet til Thanksgiving.

Myten om at slemme barn får noe ikke så bra stammer fra historiene om St.Nikolas. Han kommer 6.desember med gaver til snille barn. Slemme barn? 
De blir truet av Svarte-Peter. Ja, Svarte-Peter.


